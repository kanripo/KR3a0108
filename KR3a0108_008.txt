# -*- mode: mandoku-view; -*-
#+TITLE: 御纂朱子全書
#+DATE: 2015-08-24 23:01:40.992057
#+PROPERTY: ID KR3a0108
#+PROPERTY: BASEEDITION WYG    
#+PROPERTY: JUAN 卷八
<pb:KR3a0108_WYG_008-1a>¶
　欽定四庫全書¶
御纂朱子全書卷八¶
　　大學二¶
　自人受之喚做明德自天言之喚做明命今人多鶻鶻¶
　　突突一似無這箇明命若常見其在前則凛凛然不¶
　　敢放肆見許多道理都在眼前又曰人之明德即天¶
　　之明命雖則是形骸間隔然人之所以能視聽言動¶
　　非天而何¶
<pb:KR3a0108_WYG_008-1b>¶
　顧諟天之明命古註云常目在之説得極好非謂有一¶
　　物常在目前可見也只是常存此心知得有這道理¶
　　光明不昧方其靜坐未接物也此理固湛然清明及¶
　　其遇事而應接也此理亦隨處發見只要人常提撕¶
　　省察念念不忘存養久之則是理愈明雖欲忘之而¶
　　不可得矣孟子曰學問之道無他求其放心而已矣¶
　　所謂求放心只常存此心便是存養既久自然信向¶
　　決知堯舜之可為聖賢之可學如菽粟之必飽布帛¶
<pb:KR3a0108_WYG_008-2a>¶
　之必煖自然不為外物所勝若是若存若亡如何會¶
　信如何能必行又曰千書萬書只是教人求放心聖¶
　賢敎人其要處皆一茍通得一處則觸處皆通矣¶
因說天之明命曰這箇物事即是氣便有許多道理在¶
　裏人物之生都是先有這箇物事便是天當初分付¶
　底既有這物事方始具是形以生便有皮包裹在裏¶
　若有這箇無這皮殼亦無所包裹如草木之生亦是¶
　有箇生意了便會生出芽蘖芽蘖出來便有包皮裹¶
<pb:KR3a0108_WYG_008-2b>¶
　著而今儒者只是理會這箇要得順性命之理佛老¶
　也只是理會這箇物事老氏便要常把住這氣不肯¶
　與他散便會長生久視長生久視也未見得只是做¶
　得到也便未會死佛氏也只是見箇物事便放得下¶
　所以死生禍福都不動只是他去作弄了又曰各正¶
　性命保合太和聖人於乾卦發此兩句最好人之所¶
　以為人物之所以為物都是正箇性命保合得箇和¶
　氣性命便是當初合下分付底保合便是有箇皮殼¶
<pb:KR3a0108_WYG_008-3a>¶
　包裹在裏如人以刀破其腹此箇物事便散却便死¶
　(以上語/類三條)¶
　　右傳一章¶
茍日新一句是為學入頭處而今為學且要理會茍字¶
　茍能日新如此則下面兩句工夫方能接續做去而¶
　今學者只管要日新却不去茍字上面著工夫茍日¶
　新茍者誠也¶
茍日新新是對舊染之汚而言日日新又日新只是要¶
<pb:KR3a0108_WYG_008-3b>¶
　常常如此無間斷也新與舊非是去外面討來昨日¶
　之舊乃是今日之新道夫云這正如孟子操存舍亡¶
　說存與亡非是有兩物曰然只是在一念間爾如顧¶
　諟天之明命上下文都説明德這裏却説明命蓋天¶
　之所以與我便是明命我之所得以為性者便是明¶
　徳命與德皆以明為言是這箇物本自光明顯然在¶
　裏我却去昏蔽了他須用日新説得來又只是箇存¶
　心所以明道云聖賢千言萬語只是欲人將已放之¶
<pb:KR3a0108_WYG_008-4a>¶
　心約之使反覆入身來自能尋向上去下學而上達¶
　也¶
鼓之舞之之謂作如擊鼓然自然使人跳舞踴躍然民¶
　之所以感動者由其本有此理上之人既有以自明¶
　其明德時時提撕警策則下之人觀瞻感發各有以¶
　興起其同然之善心而不能已耳¶
周雖舊邦其命維新自新新民而至於天命之改易可¶
　謂極矣必如是而後為止於至善也(以上語/類四條)¶
<pb:KR3a0108_WYG_008-4b>¶
無所不用其極觀上文三引詩書而此以無所二字總¶
　而結之則於自新新民皆欲用其極可知矣自新固¶
　新民之本然天下無一物非吾度内者亦無一事非¶
　吾之所當為者譬如百尋之木根本枝葉生意無不¶
　在焉但知所先後則近道耳豈曰專用其本而直棄¶
　其末哉今曰不求為新民而專求之德化則又賤彼¶
　貴我之私心而無以合内外之道矣(荅江/德功)¶
問大學明明德新民皆欲止於至善而傳之一章結語¶
<pb:KR3a0108_WYG_008-5a>¶
　止言自明而二章結語乃言無所不用其極曰二章¶
　兼明自新新民之事故通結之下章又自正解止於¶
　至善之意初不相妨也(荅陳與叔○以/上文集二條)¶
　　右傳二章¶
於緝熙敬止緝熙是工夫敬止是功效收殺處¶
或言大學以知止為要曰如君便要止於仁臣便要止¶
　於敬子便止於孝父便止於慈若不知得何縁到得¶
　那地位只這便是至善處道夫問至善是無過不及¶
<pb:KR3a0108_WYG_008-5b>¶
　恰好處否曰只是這夾界上些子如君止於仁若依¶
　違牽制懦而無斷便是過便不是仁臣能陳善閉邪¶
　便是敬若有所畏懼而不敢正君之失便是過便不¶
　是敬¶
問至善如君之仁臣之敬父之慈子之孝者固如此就¶
　萬物中細論之則其類如何曰只恰好底便是坐如¶
　尸便是坐恰好底立如齊便是立恰好底¶
傳之三章緊要只是如切如磋如琢如磨如切可謂善¶
<pb:KR3a0108_WYG_008-6a>¶
　矣又須當磋之方是至善如琢可謂善矣又須當磨¶
　之方是至善一章主意只是説所以止於至善工夫¶
　為下不可諠兮之語拖帶說到道盛德至善民不能¶
　忘又因此語一向引去大槩是反覆嗟咏其味深長¶
　他經引詩或未甚切只大學引得極細宻¶
魏元壽問切磋琢磨之説曰恰似剝了一重又有一重¶
　學者做工夫消磨舊習幾時便去教盡須是只管磨¶
　礲教十分淨潔最怕如今於眼前道理略理㑹得些¶
<pb:KR3a0108_WYG_008-6b>¶
　便自以為足更不著力向上去這如何會到至善田¶
　地¶
問解瑟為嚴宻是就心言抑就行言曰是就心言問心¶
　如何是宻處曰只是不粗疎恁地縝密¶
僩武毅之貎能剛強卓立不如此怠惰闒䬃¶
問僩者武毅之貌恂慄戰懼之貌不知人當戰懼之時¶
　果有武毅之意否曰人而懐戰懼之心則必齋莊嚴¶
　肅又烏可犯¶
<pb:KR3a0108_WYG_008-7a>¶
問恂慄何以知為戰懼曰莊子云木處則惴慄恂懼¶
大率切而不磋亦未到至善處琢而不磨亦未到至善¶
　處瑟兮僩兮則誠敬存於中矣未至於赫兮喧兮威¶
　儀輝光著見於外亦未為至善此四句是此叚緊切¶
　處專是説至善蓋不如此則雖善矣未得為至善也¶
　至於民之不能忘若非十分至善何以使民久而不¶
　能忘古人言語精宻有條理如此¶
問君子賢其賢而親其親曰如孔子仰文武之德是賢¶
<pb:KR3a0108_WYG_008-7b>¶
　其賢成康以後思其恩而保其基緒便是親其親¶
或問至善章曰此章前三節是説止字中一節説至善¶
　後面烈文一節又是咏歎此至善之意(以上語類/十二條)¶
君止於仁以體仁足以長人居上不寛等語觀之可見¶
　蓋為人上者無此意思即上下乖暌壅隔而無以相¶
　有矣(荅滕徳章/○文集)¶
　　右傳三章¶
問聽訟吾猶人也必也使無訟乎曰固是以脩身為本¶
<pb:KR3a0108_WYG_008-8a>¶
　只是公别底言語多走作如云凡人聽訟以曲為直¶
　以直為曲所以人得以盡其無情之辭聖人理無不¶
　明明無不燭所以人不敢如此却是聖人善聽訟所¶
　以人不敢盡其無實之辭正與經意相反聖人正是¶
　説聽訟我也無異於人當使其無訟之可聽方得若¶
　如公言則當云聽訟吾過人逺矣故無情者不敢盡¶
　其辭始得聖人固不會錯斷了事只是他所以無訟¶
　者却不在於善聽訟在於意誠心正自然有以薰炙¶
<pb:KR3a0108_WYG_008-8b>¶
　漸染大服民志故自無訟之可聽耳如成人有其兄¶
　死而不為衰者聞子臯將至遂為衰子臯何嘗聽訟¶
　自有以感動人處耳¶
無情者不得盡其辭便是說那無訟之由然惟先有以¶
　服其心志所以能使之不得盡其虚誕之辭¶
大畏民志者大有以畏服斯民自欺之志(以上語/類三條)¶
　　右傳四章¶
問表裏精粗曰須是表裏精粗無不到有一種人只就¶
<pb:KR3a0108_WYG_008-9a>¶
　皮殻上做工夫却於理之所以然者全無是䖏又有¶
　一種人思慮向裏去又嫌眼前道理粗於事物上都¶
　不理會此乃談𤣥說妙之病其流必入於異端¶
周問大學補亡心之分别取舍無不切曰只是理徹了¶
　見善端的如不及見不善端的如探湯好善便端的¶
　如好好色惡不善便端的如惡惡臭此下須連接誠¶
　意看此未是誠意是醖釀誠意來(案此條所舉是舊本/)¶
李問吾之所知無不切曰某向説得較寛又覺不切今¶
<pb:KR3a0108_WYG_008-9b>¶
　說較切又少些寛舒意所以又説道表裏精粗無不¶
　盡也自見得切字却約向裏靣(案此條所舉是舊本/)¶
問格物章補文處不入敬意何也曰敬已就小學處做¶
　了此處只據本章直説不必雜在這裏壓重了不淨¶
　潔¶
問所補致知章何不效其文體曰亦曽效而為之竟不¶
　能成劉原父却會效古人為文其集中有數篇論全¶
　似禮記(以上語/類五條)¶
<pb:KR3a0108_WYG_008-10a>¶
所舉伊川先生格物兩條極親切上蔡意固好然却只¶
　是説見處今且論涵養一節疑古人直自小學中涵¶
　養成就所以大學之道只從格物做起今人從前無¶
　此工夫但見大學以格物為先便欲只以思慮知識¶
　求之更不於操存處用力縱使窺測得十分亦無實¶
　地可據大抵敬字是徹上徹下之意格物致知乃其¶
　間節次進歩處耳(荅林/擇之)¶
格物之説程子論之詳矣而其所謂格至也格物而至¶
<pb:KR3a0108_WYG_008-10b>¶
　於物則物理盡者意句俱到不可移易某之謬説實¶
　本其意然亦非茍同之也蓋自十五六時知讀是書¶
　而不曉格物之義往來於心餘三十年近嵗就實用¶
　功處求之而參以他經傳記内外本末反覆證驗乃¶
　知此説之的當恐未易以一朝卒然立説破也夫天¶
　生蒸民有物有則物者形也則者理也形者所謂形¶
　而下者也理者所謂形而上者也人之生也固不能¶
　無是物矣而不明其物之理則無以順性命之正而¶
<pb:KR3a0108_WYG_008-11a>¶
　處事物之當故必即是物以求之知求其理矣而不¶
　至夫物之極則物之理有未窮而吾之知亦未盡故¶
　必至其極而後已此所謂格物而至於物則物理盡¶
　者也物理皆盡則吾之知識廓然貫通無有蔽礙而¶
　意無不誠心無不正矣此大學本經之意而程子之¶
　説然也其宏綱實用固已洞然無可疑者而微細之¶
　間主賔次第文義訓詁詳宻精當亦無一豪之不合¶
　今不深考而必欲訓致知以窮理則於主賔之分有¶
<pb:KR3a0108_WYG_008-11b>¶
　所未安(知者吾心之知理者事物之理以此知彼/自有主賔之辨不當以此字訓彼字也)訓¶
　格物以接物則於究極之功有所未明(人莫不與物/接但或徒接)¶
　(而不求其理或粗求而不究其極是以雖與物接而/不能知其理之所以然與其所當然也今曰一與物)¶
　(接而理無不窮則亦太輕易矣蓋特出於聞聲悟道/見色明心之餘論而非吾之所謂窮理者固未可同)¶
　(年而語也且考之他/書格字亦無訓接者)以義理言之則不通以訓詁考¶
　之則不合以功用求之則又無可下手之實地竊意¶
　聖人之言必不如是之差殊疎略以病後世之學者¶
　也(荅江徳功○以/上文集二條)¶
<pb:KR3a0108_WYG_008-12a>¶
　　右傳五章¶
看誠意章有三節兩必謹其獨一必誠其意十目所視¶
　十手所指言小人閒居為不善其不善形於外者不¶
　可揜如此德潤身心廣體胖言君子謹獨之至其善¶
　之形於外者證驗如此¶
居甫問誠意章結句云此大學之樞要樞要説誠意是¶
　説致知曰上面關著致知格物下面關著四五項上¶
　須是致知能致其知知之既至方可以誠得意到得¶
<pb:KR3a0108_WYG_008-12b>¶
　意誠便是過得箇大關方始照管得箇身心若意不¶
　誠便自欺便是小人過得這箇關便是君子又云意¶
　誠便全然在天理上行意未誠以前尚汨在人欲裏¶
説大學誠意章曰如今人雖欲為善又被一箇不欲為¶
　善之意來妨了雖欲去惡又被一箇尚欲為惡之意¶
　來妨了蓋其知之不切故為善不是他心肯意肯去¶
　惡亦不是他心肯意肯這箇便是自欺便是不誠意¶
　才不誠則心下便有許多忿懥恐懼憂患好樂而心¶
<pb:KR3a0108_WYG_008-13a>¶
　便不正心既不正則凡有愛惡等事莫不倚於一偏¶
　如此如何要家齊國治天下平惟是知得切則好善¶
　必如好好色惡惡必如惡惡臭是非為人而然蓋胷¶
　中實欲如此而後心滿意愜¶
問實其心之所發欲其一於理而無所雜曰只為一便¶
　誠二便雜如惡惡臭如好好色一故也小人間居為¶
　不善(止/)著其善二故也只要㸔這些便分曉二者為¶
　是眞底物事却著些假攙放裏便成詐偽如這一盞¶
<pb:KR3a0108_WYG_008-13b>¶
　茶一味是茶便是眞才有些别底滋味便是有物夾¶
　雜了便是二(按此條所/舉是舊本)¶
器逺問物格知至了如何到誠意又説毋自欺也毋者¶
　禁止之辭曰物既格知既至到這裏方可著手下工¶
　夫不是物格知至了下面許多一齊掃了¶
所謂誠其意者毋自欺也注云心之所發陽善隂惡則¶
　其好善惡惡皆為自欺而意不誠矣而今説自欺未¶
　説到與人説時方謂之自欺只是自家知得善好要¶
<pb:KR3a0108_WYG_008-14a>¶
　為善然心中却覺得微有些没緊要底意思便是自¶
　欺便是虛偽不實矣正如金已是真金了只是鍜鍊¶
　得微不熟㣲有些渣滓去不盡顔色或白或青或黄¶
　便不是十分精金矣顔子有不善未嘗不知便是知¶
　之至知之未嘗復行便是意之實(按此條所舉/注亦是舊本)¶
所謂自欺者非為此人本不欲為善去惡但此意隨發¶
　常有一念在内阻隔住不放教表裏如一便是自欺¶
　但當致知分别善惡了然後致其謹獨之功而力割¶
<pb:KR3a0108_WYG_008-14b>¶
　去物欲之雜而後意可得其誠也¶
國秀問大學誠意㸔來有三様一則内全無好善惡惡¶
　之實而專事掩覆於外者此不誠之尤也一則雖知¶
　好善惡惡之為是而隱微之際又茍且以自瞞底一¶
　則知有未至隨意應事而自不覺䧟於自欺底曰這¶
　箇不用恁地分只是一路都是自欺但有深淺之不¶
　同耳¶
次早云夜來國秀説自欺有三様底後來思之是有這¶
<pb:KR3a0108_WYG_008-15a>¶
　三樣意思然却不是三路只是一路有淺深之不同¶
　又因論以假託換掩覆字云假託字又似重了掩覆¶
　字又似輕不能得通上下底字又因論誠與不誠不¶
　特見之於外只裏靣一念之發便有誠偽之分譬如¶
　一粒粟外面些皮子好裏面那些子不好如某所謂¶
　其好善也隂有不好者以拒於内其惡惡也隂有不¶
　惡者以挽其中盖好惡未形時已有那些子不好不¶
　惡底藏在裏面了¶
<pb:KR3a0108_WYG_008-15b>¶
人固有終身為善而自欺者(不特外面有心中欲為善/而常有箇不肯底意思便)¶
　(是自/欺也)須是要打疊得盡盖意誠而後心可正過得這¶
　一關後方可進¶
自慊之慊大意與孟子行有不慊相類子細思之亦㣲¶
　有不同孟子慊訓滿足意多大學訓快意多横渠云¶
　有外之心不足以合天心初㸔亦只一般然横渠亦¶
　是訓足底意思多大學訓快意多問大學説自慊且¶
　說合做處便做無牽滯於己私且只是快底意少間¶
<pb:KR3a0108_WYG_008-16a>¶
　方始心下充滿孟子謂行有不慊只說行有不滿足¶
　則便餒耳曰固是夜來説此極子細若不理會得誠¶
　意意思親切也説不到此今㸔來誠意如惡惡臭如¶
　好好色只是苦切定要如此不如此自不得¶
誠意章皆在兩箇自字上用功¶
問毋自欺是誠意自慊是意誠否小人閒居以下是形¶
　容自欺之情狀心廣體胖是形容自慊之意否曰然¶
　後叚各發明前說但此處是箇牢關今能致知知至¶
<pb:KR3a0108_WYG_008-16b>¶
　而意誠矣驗以日用間誠意十分為善矣有一分不¶
　好底意思潛發以間於其間此意一發便由斜徑以¶
　長這箇却是實前面善意却是虚矣如見孺子入井¶
　救之是好意其間有些要譽底意思以雜之如薦好¶
　人是善意有些要人徳之之意隨後生來治惡人是¶
　好意有些狠疾之意隨後來前面好意都成虛了如¶
　姤卦上五爻皆陽下面只一陰生五陽便立不住了¶
　荀子亦言心臥則夢偷則自行使之則謀(見解/蔽萹)彼言¶
<pb:KR3a0108_WYG_008-17a>¶
　偷者便是說那不好底意若曰使之則謀者則在人¶
　使之如何耳謀善謀惡都由人只是那偷底可惡故¶
　須致知要得早辨而豫戒之耳¶
問誠其意者毋自欺也近改注云自欺者心之所發若¶
　在於善而實則未能不善也若字之義如何曰若字¶
　只是外面做得來一似都善其實中心有些不愛此¶
　便是自欺前日得孫敬甫書他説自慊字似差了其¶
　意以為好善如好好色惡惡如惡惡臭如此了然後¶
<pb:KR3a0108_WYG_008-17b>¶
　自慊看經文語意不是如此此之謂自慊謂如好好¶
　色惡惡臭只此便是自慊是合下好惡時便是要自¶
　慊了非是做得善了方能自慊也自慊正與自欺相¶
　對不差豪髮所謂誠其意便是要毋自欺非至誠其¶
　意了方能不自欺也所謂不自欺而慊者只是要自¶
　快足我之志願不是要為他人也誠與不誠自慊與¶
　自欺只爭這些子豪髮之間耳又曰自慊則一自欺¶
　則二自慊者外靣如此中心也是如此表裏一般自¶
<pb:KR3a0108_WYG_008-18a>¶
　欺者外面如此做中心其實有些子不願外面且要¶
　人道好只此便是二心誠偽之所由分也(按此條所/舉注亦是)¶
　(舊/本)¶
問知至而後意誠則知至之後無所用力意自誠矣傳¶
　猶有謹獨之說何也曰知之不至則不能謹獨亦不¶
　肯謹獨惟知至者見得實是實非灼然如此則必戰¶
　懼以終之此所謂能謹獨也如顔子請事斯語曾子¶
　戰戰兢兢終身而後已彼豈知之不至然必如此方¶
<pb:KR3a0108_WYG_008-18b>¶
　能意誠盖無放心的聖賢惟聖㒺念作狂一豪少不¶
　謹懼則已墮於意欲之私矣此聖人教人徹上徹下¶
　不出一敬字也¶
誠意章上云必慎其獨者欲其自慊也下云必慎其獨¶
　者防其自欺也盖上言如惡惡臭如好好色此之謂¶
　自慊故君子必慎其獨者欲其察於隱微之間必吾¶
　所發之意好善必如好好色惡惡必如惡惡臭皆以¶
　實而無不自慊也下言小人閒居為不善而繼以誠¶
<pb:KR3a0108_WYG_008-19a>¶
　於中形於外故君子必慎其獨者欲其察於隠微之¶
　間必吾所發之意由中及外表裏如一皆以實而無¶
　少自欺也¶
問自欺與厭然揜其不善而著其善之類有分别否曰¶
　自欺只是於理上虧欠不足便胡亂且欺謾過去如¶
　有得九分義理雜了一分私意九分好善惡惡一分¶
　不好不惡便是自欺到得厭然揜著之時又其甚者¶
　原其所以自欺又是知不至不曽見得道理精至處¶
<pb:KR3a0108_WYG_008-19b>¶
　所以向來説表裏精粗字如知為人子止於孝這是¶
　表到得知所以必著孝是如何所以為孝當如何這¶
　便是裏見得到這般處方知決定是著孝方可以用¶
　力於孝又方肯決然用力於孝人須是掃去氣禀私¶
　欲使胷次虚靈洞徹¶
問意誠曰表裏如一便是但所以要得表裏如一却難¶
　今人當獨處時此心非是不誠只是不奈何他今人¶
　在靜處非是此心要馳騖但把捉他不住此已是兩¶
<pb:KR3a0108_WYG_008-20a>¶
　般意思至如見君子而後厭然詐善時已是第二番¶
　罪過了¶
此一箇心須每日提撕令常惺覺頃刻放寛便隨物流¶
　轉無復収拾如今大學一書豈在㸔他言語正欲驗¶
　之於心如何如好好色如惡惡臭試驗之吾心好善¶
　惡惡果能如此乎閒居為不善見君子則掩其不善¶
　而著其善是果有此乎一有不至則勇猛奮躍不已¶
　必有長進處今不知為此則書自書我自我何益之¶
<pb:KR3a0108_WYG_008-20b>¶
　有¶
誠於中形於外大學和惡字説此誠只是實字也惡者¶
　却是無了天理本然者但實有其惡而已¶
凡惡惡之不實為善之不勇外然而中實不然或有所¶
　為而為之或始勤而終怠或九分為善尚有一分茍¶
　且之心皆不實而自欺之患也所謂誠其意者表裏¶
　内外徹底皆如此無纖豪絲髮茍且為人之弊如飢¶
　之必欲食渴之必欲飲皆自以求飽足於己而已非¶
<pb:KR3a0108_WYG_008-21a>¶
　為他人而食飲也又如一盆水徹底皆清瑩無一豪¶
　砂石之雜如此則其好善也必誠好之惡惡也必誠¶
　惡之而無一豪勉強自欺之雜所以説自慊但自滿¶
　足而已豈有待於外哉是故君子謹其獨非特顯明¶
　之處是如此雖至微至隠人所不知之地亦常謹之¶
　小處如此大處亦如此顯明處如此隠微處亦如此¶
　表裏内外精粗隠顯無不謹之方謂之誠其意孟子¶
　曰人能充無欲害人之心而仁不可勝用也夫無欲¶
<pb:KR3a0108_WYG_008-21b>¶
　害人之心人皆有之閒時皆知惻隠及到臨事有利¶
　害時此心便不見了且如一堆金寶有人曰先爭得¶
　者與之自家此心便欲爭奪推倒那人定要得了方¶
　休又如人皆知穿窬之不可為雖稍有識者亦不肯¶
　為及至顚𠖇於富貴而不知恥或無義而受萬鍾之¶
　祿便是到利害時有時而昏所謂誠意者須是隠微¶
　顯明小大表裏都一致方得孟子所謂見孺子入井¶
　時怵惕惻隠非惡其聲而然非為内交要譽而然然¶
<pb:KR3a0108_WYG_008-22a>¶
　却心中有内交要譽之心却向人説我實是惻隠羞¶
　惡所謂為惡於隠微之中而詐善於顯明之地是所¶
　謂自欺以欺人也然人豈可欺哉人之視已如見其¶
　肺肝然則欺人者適所以自欺而已誠於中形於外¶
　那箇形色氣貎之見於外者自别決不能欺人秪自¶
　欺而已這様底永無縁做得好人為其無為善之地¶
　也外面一副當雖好然裏面却踏空永不足以為善¶
　永不濟事更莫説誠意正心脩身至於治國平天下¶
<pb:KR3a0108_WYG_008-22b>¶
　越沒干渉矣¶
問誠意自欺注今改本恐不如舊注好曰何也曰今注¶
　云心之所發陽善隂惡則其好善惡惡皆為自欺而¶
　意不誠矣恐讀書者不曉又此句或問中已言之却¶
　不如舊注云人莫不知善之當為然知之不切則其¶
　心之所發必有隂在於惡而陽為善以自欺者故欲¶
　誠其意者無他亦曰禁止乎此而已矣此言明白而¶
　易曉曰不然本經正文只説所謂誠其意者毋自欺¶
<pb:KR3a0108_WYG_008-23a>¶
　也初不曽引致知兼説今若引致知在中間則相牽¶
　不了却非解經之法又况經文誠其意者毋自欺也¶
　這説話極細盖言為善之意稍有不實照管少有不¶
　到處便為自欺未便説到心之所發必有隂在於惡¶
　而陽為善以自欺處若如此則大故無狀有意於惡¶
　非經文之本意也所謂心之所發陽善陰惡乃是見¶
　理不實不知不覺地䧟於自欺非是隂有心於為惡¶
　而詐為善以自欺也如公之言須是鑄私錢假官會¶
<pb:KR3a0108_WYG_008-23b>¶
　方為自欺大故是無狀小人此豈自欺之謂耶(又曰/所謂)¶
　(毋自欺者正當於幾微豪釐處做工夫只幾㣲之間/少有不實便為自欺豈待如此狼當至於陰在為惡)¶
　(而陽為善而後謂之自欺耶/此處語意極細不可草草㸔)此處工夫極細未便説¶
　到那粗處所以前後學者多説差了盖為賺連下文¶
　小人閒居為不善一叚㸔了所以差也又問今改注¶
　下文云則無待於自欺而意無不誠也據經文方説¶
　毋自欺毋者禁止之辭若説無待於自欺恐語意太¶
　快未易到此曰既能禁止其心之所發皆有善而無¶
<pb:KR3a0108_WYG_008-24a>¶
　惡實知其理之當然便無待於自欺非勉強禁止而¶
　猶有時而發也若好善惡惡之意有一豪之未實則¶
　其發於外也必不能掩既是打叠得盡實於為善便¶
　無待於自欺矣如人腹痛畢竟是腹中有些冷積須¶
　用藥驅除去這冷積則其痛自止不先除去冷積而¶
　但欲痛之自止豈有此理(按此條所辨/皆係舊本)¶
敬子問所謂誠其意者毋自欺也注云外為善而中實¶
　未能免於不善之雜某意欲改作外為善而中實容¶
<pb:KR3a0108_WYG_008-24b>¶
　其不善之雜如何盖所謂不善之雜非是不知是知¶
　得了又容著在這裏此之謂自欺曰不是知得了容¶
　著在這裏是不奈他何了不能不自欺公合下認錯¶
　了只管説箇容字不是如此容字又是第二節縁不¶
　奈他何所以容在這裏此一叚文意公不曾識得他¶
　源頭在只要硬去捺他所以錯了(大槩以為有纖豪/不善之雜便是自)¶
　(欺/)自欺只是自欠了分數恰如淡底金不可不謂之¶
　金只是欠了分數如為善有八分欲為有兩分不為¶
<pb:KR3a0108_WYG_008-25a>¶
　此便是自欺是自欠了這分數或云如此則自欺却¶
　是自欠曰公且去看(又曰自欺非是要如/此是不奈他何底)荀子曰心¶
　臥則夢偷則自行使之則謀某自十六七讀時便曉¶
　得此意盖偷心是不知不覺自走去底不由自家使¶
　底倒要自家去捉他使之則謀這却是好底心由自¶
　家使底李云某每常多是去捉他如在此坐心忽散¶
　亂又用去捉他曰公又說錯了公心粗都看這説話¶
　不出所以説格物致知而後意誠裏面也要知得透¶
<pb:KR3a0108_WYG_008-25b>¶
　徹外面也要知得透徹便是自無那箇物事譬如果¶
　子爛熟後皮核自脫落離去不用人去咬得了如公¶
　之説這裏面一重不曾透徹在只是認得箇容著硬¶
　遏捺將去不知得源頭工夫在所謂誠其意者毋自¶
　欺也此是聖人言語之最精處如箇尖鋭底物事如¶
　公所說只似箇樁頭子都粗了公只是硬要去強捺¶
　如水恁地滾出來却硬要將泥去塞他如何塞得住¶
　又引中庸論誠處而曰一則誠雜則偽只是一箇心¶
<pb:KR3a0108_WYG_008-26a>¶
　便是誠才有兩箇心便是自欺好善如好好色惡惡¶
　如惡惡臭他徹底只是這一箇心所以謂之自慊若¶
　才有些子閒雜便是兩箇心便是自欺如自家欲為¶
　善後面又有箇人在這裏抝你莫去為善欲惡惡又¶
　似有箇人在這裏抝你莫要惡惡此便是自欺(因引/近思)¶
　(錄如有兩人焉欲為善/云云一叚正是此意)如人説十句話九句實一句¶
　脱空那九句實底被這一句脱空底都壞了如十分¶
　金徹底好方謂之真金若有三分銀便和那七分底¶
<pb:KR3a0108_WYG_008-26b>¶
　也壞了又曰佛家看此亦甚精被他分析得項數多¶
　如云有十二因縁只有一心之發便被他推尋得許¶
　多察得來極精微又有所謂流注想他最怕這箇所¶
　以溈山禪師云某參禪幾年了至今不曽斷得這流¶
　注想此即荀子所謂偷則自行之心也(按此條所舉/亦是舊本盖)¶
　(舊本經/屢改也)¶
次早又曰昨夜思量敬子之言自是但傷雜耳某之言¶
　却只説得那箇自欺之根自欺却是敬子容字之意¶
<pb:KR3a0108_WYG_008-27a>¶
　容字却說得是盖知其為不善之雜而又盖庇以為¶
　之此方是自欺謂如人有一石米却只有九斗欠了¶
　一斗此欠者便是自欺之根自家却自盖庇了嚇人¶
　説是一石此便是自欺謂如人為善他心下也自知¶
　有箇不滿處他却不説是他有不滿處却遮盖了硬¶
　説我做得是這便是自欺却將那虚假之善來盖覆¶
　這真實之惡某之説却説髙了移了這位次了所以¶
　人難曉大率人難曉處不是道理有錯處時便是語¶
<pb:KR3a0108_WYG_008-27b>¶
　言有病不是語言有病時便是移了這步位了今若¶
　只恁地説時便與那小人閒居為不善處都説得貼¶
　了¶
次日又曰夜來説得也未盡夜來歸去又思㸔來如好¶
　好色如惡惡臭一叚便是連那毋自欺也説言人之¶
　毋自欺時便要如好好色如惡惡臭様方得若好善¶
　不如好好色惡惡不如惡惡臭此便是自欺毋自欺¶
　者謂如為善若有些子不善而自欺時便當斬根去¶
<pb:KR3a0108_WYG_008-28a>¶
　之眞箇是如惡惡臭始得如小人閒居為不善底一¶
　叚便是自欺底只是反説閒居為不善便是惡惡不¶
　如惡惡臭見君子而後厭然揜其不善而著其善便¶
　是好善不如好好色若只如此㸔此一篇文義都貼¶
　實平易坦然無許多屈曲某舊説忒説闊了高了深¶
　了然又自有一樣人如舊説者欲節去之又可惜但¶
　終非本文之意耳¶
問十目所視十手所指曰此承上文人之視己如見其¶
<pb:KR3a0108_WYG_008-28b>¶
　肺肝底意不可道是人不知人曉然共見如此¶
心廣體胖心本是闊大底物事只是因愧怍了便卑狹¶
　便被他隔礙了只見得一邉所以體不能常舒泰¶
伊川問尹氏讀大學如何對曰只看得心廣體胖一句¶
　甚好又問如何尹氏但長吟心廣體胖一句尹氏必¶
　不會嚇人須是他自見得今人讀書都不識這様意¶
　思(以上語類/二十八條)¶
欺慊兩事正相抵背此之謂自慊即是言如惡惡臭好¶
<pb:KR3a0108_WYG_008-29a>¶
　好色便是自慊非謂必如此而後能自慊也所論謹¶
　獨一節亦似太説開了須知即此念慮之間便當審¶
　其自欺自慊之向背以存誠而去偽不必待其作姦¶
　行詐干名蹈利然後謂之自欺也小人閒居以下則¶
　是極言其弊必至於此以為痛切之戒非謂到此方¶
　是差了路頭處也(荅孫/敬甫)¶
毋自欺乃解誠其意之義知未至者固當如此用力然¶
　知之至者亦未可便謂不假此也但知未至者禁之¶
<pb:KR3a0108_WYG_008-29b>¶
　雖力而或未能止唯知至然後禁之不難而無不能¶
　止耳(荅呉/伯豐)¶
論亦有真知而自欺者此亦未然只此自欺便是知得¶
　不曾透徹此間昨晩有嘗䑕藥而中毒者幾至委頓¶
　只此便是不曽真知砒霜能殺人更何疑耶然又不¶
　是隨衆略知之外别有真知更須别作道理尋求但¶
　只就此略知得處著實體驗須有自然信得及處便¶
　是真知也(荅趙㳟父○以/上文集三條)¶
<pb:KR3a0108_WYG_008-30a>¶
　　右傳六章¶
問先生近改正心一章方包括得盡舊來説作意或未¶
　誠則有是四者之累却只説從誠意去曰這事連而¶
　却斷斷而復連意有善惡之殊意或不誠則可以為¶
　惡心有得失之異心有不正則為物所動却未必為¶
　惡然未有不能格物致知而能誠意者亦未有不能¶
　誠意而能正心者¶
問意既誠而有憂患之類何也曰誠意是無惡憂患忿¶
<pb:KR3a0108_WYG_008-30b>¶
　懥之類却不是惡但有之則是有所動¶
問心體本正發而為意之私然後有不正今欲正心且¶
　須誠意否未能誠意且須操存否曰豈容有意未誠¶
　之先且放他喜怒憂懼不得其正不要管他直要意¶
　誠後心却自正如此則意終不誠矣所以伊川説未¶
　能誠意且用執持¶
誠意是真實好善惡惡無夾雜又曰意不誠是私意上¶
　錯了心不正是公道上錯了又曰好樂之類是合有¶
<pb:KR3a0108_WYG_008-31a>¶
　底只是不可留滯而不消化無留滯則此心便虛¶
問忿懥恐懼憂患好樂皆不可有否曰四者豈得皆無¶
　但要得其正耳如中庸所謂喜怒哀樂發而中節者¶
　也¶
㸔心有所喜怒説曰喜怒哀樂固欲中節然事過後便¶
　須平了謂如事之可喜者固須與之喜然别遇一事¶
　又將此意待之便不得其正盖心無物然後能應物¶
　如一量稱稱物固自得其平若先自添著些物在上¶
<pb:KR3a0108_WYG_008-31b>¶
　而以之稱物則輕重悉差矣心不可有一物亦猶是¶
　也¶
四者心之所有但不可使之有所私爾才有所私便不¶
　能化梗在胷中且如忿懥恐懼有當然者若定要他¶
　無直是用死方得但不可先有此心耳今人多是才¶
　忿懥雖有可喜之事亦所不喜才喜雖有當怒之事¶
　亦不復怒便是蹉過事理了便視而不見聽而不聞¶
　食而不知其味了盖這物事才私便不去只管在胷¶
<pb:KR3a0108_WYG_008-32a>¶
　中推盪終不消釋設使此心如太虛然則應接萬務¶
　各止其所而我無所與則便視而見聽而聞食而真¶
　知其味矣㸔此一叚只是要人不可先有此心耳¶
忿懥好樂恐懼憂患這四者皆人之所有不能無然有¶
　不得其正者只是應物之時不可夾帶私心如有一¶
　項事可喜自家正喜驀見一可怒底事來是當怒底¶
　事却以這喜心處之和那怒底事也喜了便是不得¶
　其正可怒事亦然惟誠其意真箇如鑑之空如衡之¶
<pb:KR3a0108_WYG_008-32b>¶
　平妍媸髙下隨物定形而我無與焉這便是正心因¶
　説前在漳州見屬官議一事數日不決却是有所挾¶
　後忽然看破了道這箇事不可如此一向判一二百¶
　字盡皆得這意思此是因事上見這心親切¶
人心如一箇鏡先未有一箇影像有事物來方始照見¶
　妍醜若先有一箇影像在裏如何照得人心本是湛¶
　然虛明事物之來隨感而應自然見得高下輕重事¶
　過便當依前恁地虛方得若事未來先有一箇忿懥¶
<pb:KR3a0108_WYG_008-33a>¶
　好樂恐懼憂患之心在這裏及忿懥好樂恐懼憂患¶
　之事到来又以這心相與滚合便失其正事了又只¶
　苦留在這裏如何得正¶
問喜怒憂懼人心所不能無如忿懥乃戾氣豈可有也¶
　曰忿又重於怒心然此處須㸔文勢大意但此心先¶
　有忿懥時這下面便不得其正如鏡有人影在裏面¶
　第二人來便照不得如秤子釘盤星上加一錢則稱¶
　一錢物便成兩錢重了心若先有怒時更有當怒底¶
<pb:KR3a0108_WYG_008-33b>¶
　事物來便成兩分怒了有當喜底事來又減却半分¶
　喜了先有好樂也如此先有憂患也如此若把忿懥¶
　作可疑則下面憂患好樂等皆可疑問八章謂五者¶
　有當然之則如敖惰之心則豈可有也曰此處亦當¶
　看文勢大意敖惰只是一般人所為得人厭棄不起¶
　人敬畏之心若把敖惰作不當有則親愛敬畏等也¶
　不當有¶
黄丈云舊嘗問視而不見聽而不聞只是說知覺之心¶
<pb:KR3a0108_WYG_008-34a>¶
　却不及義理之心先生曰才知覺義理便在此才昏¶
　便不見了¶
心須卓立在八九者之外(謂忿懥/之類)而勿䧟於八九者之¶
　中方得其正聖人之心周流應變而不窮只為在内¶
　而外物入不得及其出而應接又不䧟於彼(以上語/類十二)¶
　(條/)¶
問宋傑嘗觀傳文論脩身在正其心嘗每閒力自克亦¶
　頗得力而敬子不以為然以謂若論是當須還是喜¶
<pb:KR3a0108_WYG_008-34b>¶
　怒中節乃可然宋傑今日之所謂得力者仍是隨意¶
　之所便者以致力而實未深察夫不能自已者也曰¶
　正心之功若自知至意誠中來則不須如此安排而¶
　自無不正矣未到此地則亦隨力隨分省察持守可¶
　也不須如此計較且向格物處用功乃為知所先後¶
　耳(荅余國秀/○文集)¶
　　右傳七章¶
問七章八章頗似一意如何曰忿懥之類心上理會親¶
<pb:KR3a0108_WYG_008-35a>¶
　愛之類事上理會心上理會者是見於念慮之偏事¶
　上理會者是見於事為之失¶
正卿問大學傳正心脩身莫有深淺否曰正心是就心¶
　上説脩身是就應事接物上説那事不從心上做出¶
　來如脩身如絜矩都是心做得出但正心是萌芽上¶
　理會若脩身及絜矩等事却是各就地頭上理會¶
親愛賤惡畏敬哀矜敖惰各自有當然之則只不可偏¶
　如人飢而食只合當食食才過些子便是偏渴而飲¶
<pb:KR3a0108_WYG_008-35b>¶
　飲才過些子便是偏如愛其人之善若愛之過則不¶
　知其惡便是因其所重而䧟於所偏惡惡亦然下面¶
　說人莫知其子之惡莫知其苗之碩上面許多偏病¶
　不除必至於此¶
問章句曰人於五者本有當然之則然敖之與惰則氣¶
　習之所為實為惡德至若哀矜之形正良心之苗裔¶
　偏於哀矜不失為仁德之厚又何以為身不脩而不¶
　可以齊其家者乎曰敖惰謂如孔子之不見孺悲孟¶
<pb:KR3a0108_WYG_008-36a>¶
　子不與王驩言哀矜謂如有一般大姦大惡方欲治¶
　之被他哀鳴懇告却便恕之道夫云這只是言流為¶
　姑息之意曰這便是哀矜之不得其正處¶
因學者問大學敖惰處而曰某嘗説如有人問易不當¶
　為卜筮書詩不當去小序不當叶韻及大學敖惰處¶
　皆在所不答¶
問大學釋脩身齊家章不言脩身何也曰好而不知其¶
　惡惡而不知其美是以好為惡以曲為直可謂之脩¶
<pb:KR3a0108_WYG_008-36b>¶
　身乎(以上語/類六條)¶
敖惰讀者多以為疑嘗欲於或問中補數語以發之而¶
　未暇大抵此自有一等人上不至於可親愛畏敬下¶
　不至於可賤惡哀矜使人視之汎然不入念慮者耳¶
　然如此而猶以恐其有偏為戒則豈真敖忽而忘之¶
　哉(荅潘/㳟叔)¶
問燔近於家間區處一二事便覺上下暌隔情意寖薄¶
　欲遂置而不問則諸事不整不知且只於身上自理¶
<pb:KR3a0108_WYG_008-37a>¶
　會莫屑屑問他如何曰威如之吉反身之謂也(荅李/敬子)¶
　(○以上文/集二條)¶
　　右傳八章¶
孝者所以事君弟者所以事長慈者所以使衆此道理¶
　皆是我家裏做成了天下人看著自能如此不是我¶
　推之於國¶
心誠求之者求赤子之所欲也於民亦當求其有不能¶
　自達此是推其慈幼之心以使衆也¶
<pb:KR3a0108_WYG_008-37b>¶
如保赤子一節只是説慈者所以使衆一句保赤子慈¶
　於家也如保赤子慈於國也保赤子是慈如保赤子¶
　是使衆¶
李德之問齊家治國平天下三章看來似皆是恕之功¶
　用曰如治國平天下兩章是此意治國章乃責人之¶
　恕平天下章乃愛人之恕齊家一章但説人之偏處¶
因講禮讓為國曰一家仁一國興仁一家讓一國興讓¶
　自家禮讓有以感之故民亦如此興起自家好爭利¶
<pb:KR3a0108_WYG_008-38a>¶
　却責民間禮讓如何得他應東坡䇿制敦教化中一¶
　叚説得也好雖説得粗道理却是如此(敦教化云欲/民之知信莫)¶
　(若務實其言欲民之知/義莫若務去其貪云云)看道理不要𤣥妙只是粗處¶
　説得出便是如今官司不會制民之産民自去買田¶
　又取他牙税錢古者羣飲者殺今置官誘民飲酒惟¶
　恐其不來如何得民興於善(以上語/類五條)¶
問傳之九章大率皆躬行之事而未及乎為政八章亦¶
　然曰成教於國則政事之施在其中矣但須以躬行¶
<pb:KR3a0108_WYG_008-38b>¶
　為本故特詳之本末輕重固自不同也(荅李敬子/○文集)¶
　　右傳九章¶
問平天下在治其國章曰此三節見上行下效理之必¶
　然又以見人心之所同是以君子有絜矩之道所以¶
　以己之心度人之心使皆得以自盡其興起之善心¶
　若不絜矩則雖躬行於上使彼有是興起之善心而¶
　不可得遂亦徒然也又曰因何恁地上行下效盖人¶
　心之同然所以絜矩之道我要恁地也使彼有是心¶
<pb:KR3a0108_WYG_008-39a>¶
　者亦得恁地全章大意只反覆説絜矩如專利於上¶
　急征横斂民不得以自養我這裏雖能興起其善心¶
　濟甚事若此類皆是不能絜矩¶
才卿問上老老而民興孝恐便是連那老衆人之老說¶
　曰不然此老老長長恤孤方是就自家身上切近處¶
　説所謂家齊也民興孝興弟不倍此方是就民之感¶
　發興起處説治國而國治之事也縁為上行下效㨗¶
　於影響可以見人心之所同者如此是以君子必有¶
<pb:KR3a0108_WYG_008-39b>¶
　絜矩之道也此一句方是引起絜矩事下面方觧説¶
　絜矩而結之云此之謂絜矩之道盖人心感發之同¶
　如此所以君子須用推絜矩之心以平天下此幾多¶
　分曉若如才卿説則此便是絜矩何用下面更絮説¶
　許多才卿不合誤曉老老長長為絜矩所以差也所¶
　謂文王之民無凍餒之老者此皆是絜矩以後事如¶
　何將作老老説得¶
所謂絜矩者矩者心也我心之所欲即他人之所欲也¶
<pb:KR3a0108_WYG_008-40a>¶
　我欲孝弟而慈必欲他人皆如我之孝弟而慈不使¶
　一夫之不獲者無一夫不得此理也只我能如此而¶
　他人不能如此則是不平矣¶
問絜矩一條此是上下四方度量而知民之好惡否曰¶
　知在前面這處是推老老而民興孝長長而民興弟¶
　恤孤而民不倍這處便已知民之好惡與己之好惡¶
　相似是以君子有絜矩之道便推將去緊要在毋以¶
　字上又曰興謂興起其善心遂謂成遂其事又曰為¶
<pb:KR3a0108_WYG_008-40b>¶
　國絜矩之大者又在於財用所以後面只管説財如¶
　今茶鹽之禁乃是人生日用之常却反禁之這箇都¶
　是不能絜矩¶
平天下謂均平也所惡於上毋以使下所惡於下毋以¶
　事上此與中庸所謂所求乎臣以事君未能者同意¶
　但中庸是言其所好者此言其所惡者也問前後左¶
　右何指曰譬如交代官相似前官之待我者既不善¶
　吾毋以前官所以待我者待後官也左右如東鄰西¶
<pb:KR3a0108_WYG_008-41a>¶
　鄰以鄰國為壑是所惡於左而以交於右也俗語所¶
　謂將心比心如此則各得其平矣問章句中所謂絜¶
　矩之道是使之各得盡其心而無不平也如何曰此¶
　是推本上老老而民興孝上長長而民興弟上恤孤¶
　而民不倍須是留他地位使人各得自盡其孝弟不¶
　倍之心如八十者其家不從政廢疾非人不養者一¶
　子不從政是使其各得自盡也又如生聚蕃息無令¶
　父子兄弟離散之類(以上語/類五條)¶
<pb:KR3a0108_WYG_008-41b>¶
興孝興弟不倍上行下效之意上章已言之矣(治/國)此章¶
　再舉之者(平天/下)乃欲引起下文君子必須絜矩然後¶
　可以平天下之意不然則雖民化其上以興於善而¶
　天下終不免於不平也故此一章首尾皆以絜矩之¶
　意推之而未嘗復言躬行化下之説然則治國平天¶
　下雖無二道然其設施之際不可謂無異術也(荅王/子合)¶
老老長長恤孤正是治國之事皆人君躬行以化其下¶
　者至於有夫三者之效則國治矣故欲平天下者必¶
<pb:KR3a0108_WYG_008-42a>¶
　須先有此箇本領效驗然後有以為地而致其絜矩¶
　之功所謂平天下在治其國者也文勢甚明無可疑¶
　者其不能絜矩之病章句或問三處說極分明如來¶
　諭所謂奪其財力使不得養其父母者亦無疑矣(荅/陳)¶
　(膚/仲)¶
問絜矩之道推己度物而求所以處之之方故於上下¶
　左右前後之際皆不以己之所不欲者施諸彼而已¶
　矣然皆以敬老事長恤孤之三者推之以見民心之¶
<pb:KR3a0108_WYG_008-42b>¶
　同然故下文極言好惡不可以異乎人而財利不可¶
　以擅乎己茍為不然皆取惡之道也是則一章之意¶
　無非發明恕之一字上章既言所藏乎身不恕則不¶
　能喻諸人矣於此復推廣之以極其所不通之意恕¶
　之為用其大如此求其指歸則不過孝弟慈三者行¶
　乎一家推而至於治國平天下同一幾而已孝弟慈¶
　非恕也自身而家自家而國自國而天下推之者近¶
　施之者廣必與人同其欲而不拂乎人之性兹其所¶
<pb:KR3a0108_WYG_008-43a>¶
　以為恕以此觀之是否曰此叚説得條暢(荅周舜弼/○以上文)¶
　(集三/條)¶
或問爭鬭其民而施以劫奪之教曰民本不是要如此¶
　惟上之人以徳為外而急於貨財暴征横斂民便效¶
　尤相攘相奪則是上教得他如此¶
趙唐卿問十章三言得失而章句云至此而天理存亡¶
　之幾決矣何也曰他初且言得衆失衆再言善不善¶
　意已切矣終之以忠信驕泰分明是就心上説出得¶
<pb:KR3a0108_WYG_008-43b>¶
　失之由以決之忠信乃天理之所以存驕泰乃天理¶
　之所以亡¶
問仁者以財發身曰不是特地散財以取名買教人來¶
　奉己只是不私其有則人自歸之而身自尊只是言¶
　其散財之效如此¶
蜚卿問未有上好仁而下不好義如何上仁而下便義¶
　曰這只是一箇在上便喚做仁在下便喚做義在父¶
　便謂之慈在子便謂之孝直卿云也如孝慈則忠曰¶
<pb:KR3a0108_WYG_008-44a>¶
　然¶
國不以利為利如秦發閭左之戍也是利墮名城殺豪¶
　傑銷鋒鏑北築長城皆是自要他利利不必專指財¶
　利所以孟子從頭截㫁只説仁義說到未有仁而遺¶
　其親未有義而後其君這裏利却在裏面所以説義¶
　之所安即利之所在蓋惟義之安則自無不利矣¶
問末章説財處太多曰後世只此一事不能與民同¶
第九章十章齊家治國既已言化平天下只言措置之¶
<pb:KR3a0108_WYG_008-44b>¶
　理絜度也矩所以為方也如用曲尺為方者也何謂¶
　是以君子有絜矩之道上面人既自有孝弟下面民¶
　亦有孝弟只要使之自遂其孝弟之心於其下便是¶
　絜矩若拂其良心重賦横斂以取之使他不得自遂¶
　其心便是不方左右前後皆然言是以者須是如此¶
　後面説民之父母所好所惡皆是要與民同利之事¶
　且如食祿之家又畜雞豚牛羊却是與民爭利便是¶
　不絜矩所以道以義為利者義以方外也(以上語/類七條)¶
<pb:KR3a0108_WYG_008-45a>¶
　絜矩章專言財用繼言用人盖人主不能絜矩者皆由¶
　　利心之起故徇己欲而不知有人此所以專言財用¶
　　也人才用舍最係人心向背若能以公滅私好惡從¶
　　衆則用舍當於人心矣此所以繼言用人也(荅范/叔應)¶
　問平天下之事盖新民之極功則用益廣而法宜益詳¶
　　今攷傳文則皆感發維持之意而不及乎他似未免¶
　　乎略曰平天下章以絜矩推之而詳言同貨利公好¶
　　惡之事其法可謂詳矣何謂略耶(荅李敬子○以/上文集二條)¶
<pb:KR3a0108_WYG_008-45b>¶
　　　右傳十章¶
　¶
　¶
　¶
　¶
　¶
　¶
御纂朱子全書卷八¶
