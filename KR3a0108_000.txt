# -*- mode: mandoku-view; -*-
#+TITLE: 御纂朱子全書
#+DATE: 2015-08-24 23:01:40.791982
#+PROPERTY: ID KR3a0108
#+PROPERTY: BASEEDITION WYG    
#+PROPERTY: JUAN 御製序
<pb:KR3a0108_WYG_000-1a>¶
　欽定四庫全書¶
御製朱子全書序¶
　唐虞夏商周聖賢迭作未嘗不以文字為重文字之重¶
　莫過五經四書每覽古今凡傳於世者代不乏人秦漢¶
　以下文章議論無非因時制冝諷諌陳事䋲愆紏謬絶¶
　長補短之計耳若觀文辭之雄摛藻之麗古人已有定¶
　論予何敢言但不偏於刑名則偏於好尚不偏於楊墨¶
　則偏於𥼶道不偏於詞章則偏於怪誕皆不近乎王道¶
<pb:KR3a0108_WYG_000-1b>¶
　之純子少時頗好讀書只以廣愽華麗為事剛勇武備¶
　為用自康熈三十五年天山告警朕親擐甲胄統數萬¶
　子弟深入不毛沙磧乏水瀚海指揮如意破敵無存未¶
　十旬而凱旋可謂勝矣後有所悟而自問兵可窮乎武¶
　可黷乎秦皇漢武英君也因必欲勝而無令聞或至不¶
　保者豈非好大喜功與亂同道之故耶所以宵旰孜孜¶
　思逺者豈不柔近者豈不懐非先王之法不可用非先¶
　王之道不可為反之身心求之經史手不𥼶卷數十年¶
<pb:KR3a0108_WYG_000-2a>¶
来方得宋儒之實據雖漢之董子唐之韓子亦得天人¶
之理未及孔孟之淵源至邵子而玩弄河洛之理性命¶
之㣲衍先天後天之數定先甲後甲之考雖書不盡傳¶
理亦顯然矣周子開無極而太極通書之類其所授受¶
有自来矣如星辰繫乎天而各有其位不能淪也光風¶
霽月之量又不知其何似二程之充養有道經天緯地¶
之徳聚百順以事君親前儒已誦之矣至於朱夫子集¶
大成而緒千百年絶傳之學開愚䝉而立億萬世一定¶
<pb:KR3a0108_WYG_000-2b>¶
之規窮理以致其知反躬以踐其實釋大學則有次第¶
由致知而平天下自眀徳而止於至善無不開發後人¶
而教来者也五章補之於斷簡殘篇之中而一旦豁然¶
貫通之為止雖聖人復起必不能逾此問中庸名篇之¶
義則不偏不倚無過不及之名未發已發之中本之於¶
時中之中皆先賢所不能及也論語孟則逐篇討論皆¶
内聖外王之心傳於此道人心之所關匪細以五經則¶
因經取義理正言順和平寛𢎞非後世借此而輕議者¶
<pb:KR3a0108_WYG_000-3a>¶
同日而語也至於忠君愛國之誠動静語黙之敬文章¶
言談之中全是天地之正氣宇宙之大道朕讀其書察¶
其理非此不能知天人相與之奥非此不能治萬邦於¶
袵席非此不能仁心仁政施於天下非此不能外内為¶
一家讀書五十載只認得朱子一生所作何事故不揣¶
粗鄙無文而集各書中凡關朱子之一句一字命大學¶
士熊賜履李光地素日留心於理學者彚而成書名之¶
朱子全書以備乙夜勤學庶㡬寡過雖未能亦自勉君¶
<pb:KR3a0108_WYG_000-3b>¶
親之責者朕又所思者朱子之道五百年未有辯論是¶
非凡有血氣莫不遵崇朕一生所學者為治天下非書¶
生坐觀立論之易今集朱子之書恐後世以借朱子之¶
書自為名者所以朕敬述而不作未敢自有議論往往¶
見元眀至於我朝註作講解捴不出朱子而各出己見¶
每有駁雜反為有玷宋儒之本意况天下至大兆民至¶
衆輿圖甚逺開地太廣諸國外蕃風俗不同好尚各異¶
防此失彼之患不可不思若以智謀而得人心如挾泰¶
<pb:KR3a0108_WYG_000-4a>¶
山而超北海也以中正仁義老成寛信似乎近之凡讀¶
是書者諒吾志不在虗詞而在至理不在責人而在責¶
己求之天道而盡人事存吾之順末吾之寜未知何如¶
也¶
康熈五十二年嵗在癸巳夏六月敬書¶
#+PROPERTY: JUAN [御製詩]
<pb:KR3a0108_WYG_000-5a>¶
御製讀朱子全書¶
少時慕才華研精味辭藻㣲言探月窟逸興横雲表措¶
思每廢餐兀兀忘昏曉雖云俗慮無却被詩魔擾至理¶
在目前棄而求深窈曠蕩無所歸悵悵盈懐抱近讀文¶
公書習氣從兹掃因知九仞山一簣功不少作此聊自¶
訟詎足云見道¶
　(御製右謹依恭録/    詩初集)¶
#+PROPERTY: JUAN [表]
<pb:KR3a0108_WYG_000-6a>¶
　　　光祿大夫文淵閣大學士兼吏部尚書(臣/)李光地¶
　　　等兹者伏蒙¶
皇帝陛下命(臣/)等編校¶
御纂朱子全書總六十六卷刋刻已竣謹裝潢成帙進¶
　呈(臣/)光地等誠惶誠恐稽首頓首¶
　上言伏以¶
　　　道光載籍綂承四子之傳德備文明象應五星之¶
　　　聚非為一時而出樂有¶
<pb:KR3a0108_WYG_000-6b>¶
後聖之知果不虛行殆同親炙蓋¶
　繼天出治職兼總乎君師而¶
　稽古右文功乃隆夫作述五百歳之遥源斯在二千年¶
　　　之丕緒聿新(臣/)光地等竊惟危微心法肇自伊耆¶
　　　終始大成集維元聖中閒言天言性者則有禹皐¶
　　　成湯言德言學者乃由阿衡傅說丹書垂乎敬義¶
　　　周禮著夫中和逮洙泗而發揮無餘厯漢唐而明¶
　　　昧相半直至濂溪默契道體親授二程爰得考亭¶
<pb:KR3a0108_WYG_000-7a>¶
　　　剖析精言兼綜諸子斯文頼以不墜後學由此弗¶
　　　迷然其道堙鬱於江沱惟其書流行於海内前代¶
　　　雖頒行學校知德者稀全編則剝蝕經坊硏精實¶
　　　寡從未有紹其道傳其心典極累朝尊異之隆文¶
　　　經¶
　乙夜校讐之久如¶
　今日者欽惟¶
皇帝陛下¶
<pb:KR3a0108_WYG_000-7b>¶
　心畫羲爻¶
　身符夏度¶
　功巍文煥猶兢兢業業以勅幾¶
　仁熟義精方矻矻孜孜而論道¶
謂朱子為諸儒之醇粹不難以¶
聖而下學於賢故其書為六籍之津梁將俾沿河而東至¶
　　　於海崇其禮秩方自廡以升堂薈其遺編乃¶
命官而授簡發凡起例無非稟¶
<pb:KR3a0108_WYG_000-8a>¶
聖心之裁成提要刋繁逐一經¶
御筆之刪定雖至㣲文碎義周覽甚詳轉注諧聲摩求必¶
　　　當沍寒蒸暑未嘗輟誦於¶
萬幾之餘夜漏晨壺不聞停披於寸晷之暫是用規模畫¶
　　　一條理分明自小學大學以開端漸及四書六藝¶
　　　合道德性命而一貫極於聖綂王功文約而彌該¶
　　　義備而不複權衡取舎必得其肯綮之精次第後¶
　　　先一準於施為之序厯選六百年來編朱子書者¶
<pb:KR3a0108_WYG_000-8b>¶
　　　其得詳略輕重之中誠未有如我¶
皇上者也非夫心心相繼不隔絲豪聖聖相承如合符節¶
　　　孰能與此哉加以¶
親製序文冠諸書首大義㣲言之秘啟發靡遺脩身覺世¶
　　　之方㑹歸一致於是¶
頒諸宇内使儒林有入聖之階梯布在學官凡來者得窮¶
　　　經之指要教思若風行而雨化徯志自谷應而鐘¶
　　　鳴(臣/)光地等章句習深經籍道邈生逄¶
<pb:KR3a0108_WYG_000-9a>¶
堯舜尚慚比户之民少學魯鄒誰是及門之士纂言不如¶
　　　韓愈惟荷¶
訓誨以成編校書遠遜更生幸藉¶
指撝而識字身遊¶
　道化之盛奮而忘愚名掛典册之端榮以為愧(臣/)光地¶
　　　等無任瞻¶
天仰¶
聖激切屏營之至謹奉¶
<pb:KR3a0108_WYG_000-9b>¶
　表隨¶
　進以¶
聞¶
　　　康熈五十三年八月初一日光祿大夫文淵閣大¶
　　　學士兼吏部尚書(臣/)李光地等謹上表¶
#+PROPERTY: JUAN [職名]
<pb:KR3a0108_WYG_000-10a>¶
御纂朱子全書承修校對監造諸臣職名¶
　　　承修¶
　　　原任東閣大學士兼吏部尚書(臣/)熊賜履¶
　　　文淵閣大學士兼吏部尚書(臣/)李光地¶
　　　原任都察院左都御史兼管翰林院掌院學士事(臣/)呉　涵¶
御前校對¶
　　　翰　林　　院　侍　講(臣/)魏廷珍¶
　　　右春坊右中允兼翰林院編修(臣/)何國宗¶
<pb:KR3a0108_WYG_000-10b>¶
　　　左春坊左賛善兼翰林院檢討(臣/)吳孝登¶
　　　翰　林　院　庶　吉　士(臣/)梅㲄成¶
　　　舉　　　　　　　　　　人(臣/)王蘭生¶
　　　武英殿校對¶
　　　原任左春坊左諭徳兼翰林院修撰(臣/)呉廷楨¶
　　　原　任　國　子　監　司　業(臣/)盧　軒¶
　　　原　任　翰　林　院　編　修(臣/)何　焯¶
　　　翰　　林　　院　　編　　修(臣/)徐用錫¶
<pb:KR3a0108_WYG_000-11a>¶
　　翰　　林　　院　　編　　修(臣/)張起麟¶
　　翰　林　院　庶　吉　士(臣/)成　文¶
　　武英殿監造¶
　　總監造兼内務府㑹計司員外郎(臣/)伊都立¶
　　總　監　造　兼　佐　領(臣/)張常住¶
　　總　　　　　監　　　　　造(臣/)李國屏¶
　　監　造　兼　驍　騎　校(臣/)巴　實¶
　　監　　　　　　　　　　　造(臣/)關　保¶
<pb:KR3a0108_WYG_000-11b>¶
　　監　　　　　　　　　　　造(臣/)神　保¶
#+PROPERTY: JUAN 凡例
<pb:KR3a0108_WYG_000-12a>¶
御纂朱子全書凡例¶
　一近代名儒惟朱子之學最醇其所著作亦最備今四¶
　　　書集注及易本義詩傳既以頒行學校著為令甲¶
　　　此外如太極圖通書解西銘解四書或問易學啟¶
　　　蒙小學家禮儀禮經傳通解諸書皆所以發明性¶
　　　道補益經術然亦自為成書流傳於世舊矣惟語¶
　　　類一編係門弟子記錄中間不無譌誤冗複雜而¶
　　　未理文集一部則是其平生議論問荅應酬雜著¶
<pb:KR3a0108_WYG_000-12b>¶
　　　以至奏牘公移皆具焉精粗雜載細大兼收令覽¶
　　　者苦其煩多迷於指趣學人病焉今合此二書撮¶
　　　取精要芟削繁文以類相次裒為全書以便學者¶
　　　蓋文雖不悉錄而微言大義庶幾具是矣故曰全¶
　　　書也¶
　一語類及性理大全諸書篇目往往以太極隂陽理氣¶
　　　鬼神諸類為弁首頗失下學上達之序子貢曰夫¶
　　　子之言性與天道不可得而聞也子路問事鬼神¶
<pb:KR3a0108_WYG_000-13a>¶
　　子曰未能事人焉能事鬼此聖學之序也觀朱子¶
　　四書集注先大學次論孟然後終以中庸則其用¶
　　意可見朕覽其論小學蒙養之方大學進脩之法¶
　　精切詳明有裨學者以為必先知此然後可以讀¶
　　四書羣經而與聞乎神妙精微之奧矣故今篇目¶
　　首以論學次四書次六經而性命道德天地隂陽¶
　　鬼神之說繼焉¶
一語類及性理大全篇目其部分次第亦多未當者如¶
<pb:KR3a0108_WYG_000-13b>¶
　　有天度日月星辰然後有厯法不應以厯法在天¶
　　度日月星辰之先隂陽五行四時即氣也不應不¶
　　次於理氣之後雷電風雨之屬非天文也不應附¶
　　於天文主敬主靜即存養也不應别於存養道綂¶
　　列周程張朱似已而程門末派其人頗雜而不分¶
　　治道諸目不以九官六典為之次第前後其事頗¶
　　亂而無序若此之類皆闗係義理不可不正又如¶
　　朱子語類大抵皆訓門人者也另立訓門人一門¶
<pb:KR3a0108_WYG_000-14a>¶
　　檢其議論多與論學諸篇重複皆編輯者之疵也¶
　　今亦重於變舊但稍加釐正次其先後有區分太¶
　　多而本末輕重反不明者則列總目於上而以細¶
　　目書其行下以綂之訓門人篇但存其提撕警省¶
　　最親切者且畧見當日問學姓字而已繁複之處¶
　　皆從刪削¶
一朱子平生繼往開來盡在闡發經書義蘊及紹明周¶
　　程張邵之學窮硏表章使後人知其綂緒之眞而¶
<pb:KR3a0108_WYG_000-14b>¶
　　識其津塗之正此其功之大者至於志狀碑誄則¶
　　或出於應求徇請之篇奏牘文移亦或因於一時¶
　　一節之事雖忠厚正直之風無在不可想見而比¶
　　之譚經論學精觕則不侔矣故今所存錄詳於此¶
　　而略於彼¶
一朱子論歷代人物處異代甚略而宋家太詳其間多¶
　　有節取雜紀不足為輕重者兼收竝載有妨書體¶
　　今据其當代知名者裁擇使前後相稱¶
<pb:KR3a0108_WYG_000-15a>¶
一前代刻板訛誤絶少善本今彚合諸本校對從其義¶
　　之長者亦有諸本齊誤無從考正而尋其文意可¶
　　確知為某字之訛如琴律一篇纔數頁耳而錯誤¶
　　近百字然依律呂之法皆可以推算而得之如此¶
　　之類皆改正其可知者而闕其疑¶
#+PROPERTY: JUAN 提要
<pb:KR3a0108_WYG_000-16a>¶
　欽定四庫全書　　　　　子部一¶
御纂朱子全書　　　　　　　儒家類¶
　　　提要¶
　　　　　(臣/)等謹案¶
　　御纂朱子全書六十六卷康熙五十二年¶
　　聖祖仁皇帝御定南宋諸儒好作語錄卷帙之富尤¶
　　　　　無過于朱子咸淳中黎靖徳刪除重複編為¶
　　　　　一集尚得一百四十卷又南宋文集之富無¶
<pb:KR3a0108_WYG_000-16b>¶
　　　　　過周必大揚萬里陸游而晦菴大全集卷帙¶
　　　　　亦與相埒其記載雜出衆手編次亦不在一¶
　　　　　時故或以私意潤色不免失真或以臆説託¶
　　　　　名全然無據即確乎得自師説者其中早年¶
　　　　　晚嵗持論各殊先後異同亦多相矛盾儒者¶
　　　　　務博篤信朱子之名遂不求其端不訊其末¶
　　　　　往往執其一語奉若六經而朱子之本㫖轉¶
　　　　　為尊朱子者所淆考朱子語錄稱孔門諸子¶
<pb:KR3a0108_WYG_000-17a>¶
　　　　留下家語至今作病痛憾其擇之不精也然¶
　　　　則讀朱子之書者不問其真贋是非隨聲附¶
　　　　和又豈朱子之意乎哉¶
　聖祖仁皇帝表章朱子之學而¶
　睿鑒髙深獨洞燭語錄文集之得失乃¶
　特詔大學士李光地等汰其榛蕪存其精粹以類排¶
　　　　比分為十有九門金受練而質純玉經琢而¶
　　　　瑕去讀朱子之書者奉此一編為指南庶㡬¶
<pb:KR3a0108_WYG_000-17b>¶
　　　　可不惑於多岐矣乾隆　十　年　月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 目錄
<pb:KR3a0108_WYG_000-18a>¶
御纂朱子全書目録　　　子部一　儒家類¶
　　巻一¶
　　　學一¶
　　　　小學　總論為學之方¶
　　卷二¶
　　　學二¶
　　　　存養　持敬　靜¶
　　卷三¶
<pb:KR3a0108_WYG_000-18b>¶
　　　學三¶
　　　　省察　知行　致知¶
　　卷四¶
　　　學四¶
　　　　力行　克己改過　雜論立心處事¶
　　　　理欲義利君子小人之辨　論出處¶
　　卷五¶
　　　學五¶
<pb:KR3a0108_WYG_000-19a>¶
　　　敎人　人倫師友¶
　卷六¶
　　學六¶
　　　讀書法　讀諸經法　論解經　讀史¶
　　　史學¶
　卷七¶
　　大學一¶
　　　總論　聖經¶
<pb:KR3a0108_WYG_000-19b>¶
　卷八¶
　　大學二¶
　　　傳十章¶
　卷九¶
　　大學三¶
　　　論或問¶
　卷十¶
　　論語一¶
<pb:KR3a0108_WYG_000-20a>¶
　　　總論　學而第一¶
　卷十一¶
　　論語二¶
　　　為政第二¶
　卷十二¶
　　論語三¶
　　　八佾第三　里仁第四¶
　卷十三¶
<pb:KR3a0108_WYG_000-20b>¶
　　論語四¶
　　　公冶長第五¶
　卷十四¶
　　論語五¶
　　　雍也第六¶
　巻十五¶
　　論語六¶
　　　述而第七　泰伯第八¶
<pb:KR3a0108_WYG_000-21a>¶
　卷十六¶
　　論語七¶
　　　子罕第九　鄉黨第十¶
　卷十七¶
　　論語八¶
　　　先進第十一　顔淵第十二¶
　巻十八¶
　　論語九¶
<pb:KR3a0108_WYG_000-21b>¶
　　　子路第十三　憲問第十四¶
　　　衞靈公第十五¶
　巻十九¶
　　論語十¶
　　　季氏第十六　陽貨第十七　㣲子第十八¶
　　　子張第十九　堯曰第二十¶
　卷二十¶
　　孟子一¶
<pb:KR3a0108_WYG_000-22a>¶
　　　總論　梁恵王　公孫丑　滕文公¶
　巻二十一¶
　　孟子二¶
　　　離婁¶
　巻二十二¶
　　孟子三¶
　　　萬章　告子¶
　巻二十三¶
<pb:KR3a0108_WYG_000-22b>¶
　　孟子四¶
　　　盡心¶
　巻二十四¶
　　中庸一¶
　　　總論　第一章¶
　巻二十五¶
　　中庸二¶
　　　第二章(至/)末章¶
<pb:KR3a0108_WYG_000-23a>¶
　巻二十六¶
　　易一¶
　　　綱領上¶
　巻二十七¶
　　易二¶
　　　綱領下¶
　卷二十八¶
　　易三¶
<pb:KR3a0108_WYG_000-23b>¶
　　　乾(至/)履¶
　卷二十九¶
　　易四¶
　　　泰(至/)離¶
　巻三十¶
　　易五¶
　　　咸(至/)未濟¶
　巻三十一¶
<pb:KR3a0108_WYG_000-24a>¶
　　易六¶
　　　繫辭上¶
　卷三十二¶
　　易七¶
　　　繫辭下　說卦　序卦　雜卦¶
　卷三十三¶
　　書一¶
　　　綱領　虞書　夏書¶
<pb:KR3a0108_WYG_000-24b>¶
　卷三十四¶
　　書二¶
　　　商書　周書¶
　卷三十五¶
　　詩¶
　　　綱領　三百篇¶
　卷三十六¶
　　春秋¶
<pb:KR3a0108_WYG_000-25a>¶
　　　綱領　經(傳附/)¶
　卷三十七¶
　　禮一¶
　　　儀禮　周禮　小戴禮　大戴禮¶
　卷三十八¶
　　禮二¶
　　　論考禮綱領　冠　昏　喪¶
　卷三十九¶
<pb:KR3a0108_WYG_000-25b>¶
　　禮三¶
　　　祭¶
　卷四十¶
　　禮四¶
　　　雜儀¶
　卷四十一¶
　　樂¶
　卷四十二¶
<pb:KR3a0108_WYG_000-26a>¶
　　性理一¶
　　　性命　性　人物之性¶
　卷四十三¶
　　性理二¶
　　　氣質之性(命才附/)¶
　卷四十四¶
　　性理三¶
　　　心¶
<pb:KR3a0108_WYG_000-26b>¶
　卷四十五¶
　　性理四¶
　　　心性情　定性　情意　志氣志意　思慮¶
　卷四十六¶
　　性理五¶
　　　道　理　徳¶
　卷四十七¶
　　性理六¶
<pb:KR3a0108_WYG_000-27a>¶
　　　仁¶
　卷四十八¶
　　性理七¶
　　　仁義　仁義禮智　仁義禮智信　誠¶
　　　忠信　忠恕　恭敬¶
　卷四十九¶
　　理氣一¶
　　　總論　太極　天地　隂陽　五行　時令¶
<pb:KR3a0108_WYG_000-27b>¶
　卷五十¶
　　理氣二¶
　　　天文　天度(厯法附/)地理(潮汐附/)雷電¶
　　　風雨雪雹霜露¶
　卷五十一¶
　　鬼神¶
　　　總論　論在人鬼神　論祭祀祖考神祇¶
　　　雜論祭祀鬼神¶
<pb:KR3a0108_WYG_000-28a>¶
　卷五十二¶
　　道統一¶
　　　聖賢諸儒總論　孔子　顔曽思孟¶
　　　孔門弟子　周子¶
　卷五十三¶
　　道統二¶
　　　程子　張子　邵子¶
　卷五十四¶
<pb:KR3a0108_WYG_000-28b>¶
　　道統三¶
　　　程子門人　楊氏門人　羅氏門人¶
　　　胡氏門人¶
　卷五十五¶
　　道統四¶
　　　自論為學工夫　論自著書¶
　卷五十六¶
　　道統五¶
<pb:KR3a0108_WYG_000-29a>¶
　　　自著書序跋¶
　卷五十七¶
　　道統六¶
　　　訓門人¶
　卷五十八¶
　　諸子一¶
　　　老子　列子　荘子　墨子　管子¶
　　　孔叢子(子華子附/)申韓　荀子　董子¶
<pb:KR3a0108_WYG_000-29b>¶
　　　揚子　文中子　韓子　歐陽子¶
　卷五十九¶
　　諸子二¶
　　　蘇氏　王氏　呂伯恭　陳君舉　陳同父¶
　卷六十¶
　　諸子三¶
　　　陸氏(釋氏附/)¶
　卷六十一¶
<pb:KR3a0108_WYG_000-30a>¶
　　厯代一¶
　　　唐虞三代　春秋　戰國　秦　西漢¶
　　　東漢　三國　晉　唐　五代¶
　卷六十二¶
　　厯代二¶
　　　宋¶
　卷六十三¶
　　治道一¶
<pb:KR3a0108_WYG_000-30b>¶
　　　總論　王伯　封建　論官　用人¶
　卷六十四¶
　　治道二¶
　　　財賦　賑恤　學校貢舉　論兵　論刑¶
　　　諫諍　禎異¶
　卷六十五¶
　　論文　論詩　字學　科舉之學(論醫學附/)¶
　卷六十六¶
<pb:KR3a0108_WYG_000-31a>¶
　　賦　詞　琴操　古詩　律詩　絶句¶
　　樂府　贊　箴　銘¶
